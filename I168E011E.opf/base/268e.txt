rngog lo tstsha ba chen pos bstan pa ji ltar bskyangs pa'i tshul mdo tsam du bya ba ngo mtshar gtam gyi rol mo/

na mo wAgishwar ya/sum rtsen dbang po'i dpag bsam lang tshol//nye bar sim pa'i 'chi med ro brgya yis// lha gzhon dus kyi g.yang las bsrung brtson pa//bdud rtsi'i sgo brgya
'byed la phyag tshal lo//'jig rten mig gcig blo ldan bzang po ni//rgyal bas lung bstan kha ba can ljongs su//lung dang rigs pa'i bshad srol sngon med mdzad//bka' drin mnyam
med de la phyag bgyi'o//de yang 'di ltar thos te/ byang phyogs kha ba can gyi ljongs mun pa'i gling 'dir/ 'phags pa 'jig rten dbang phyug bsam bzhin du skye ba bzhes pa
ni/ chos kyi rgyal po srong btsam sgam po zhes mtshan yongs su grags pa de nyid yin la/ de nyid sa mo glang la 'khrungs nas/ lo nyis brgya dang / drug cu re bdun pa/ me
pho 'brug la/ mnga' bdag khri ral pa can gshegs glang dar ma rgyal sar gton nas/sa mo lug gi bar lo bzhi rgyal po byas/ lcag sa pho spre'u'i lo la

rab tu byung ba'i bstan pa bsnugs/ de nas lo bdun cu rtsa brgyad pa/ me mo glang gi lo la/ dbus gtsang gi mi bcus/ 'khams nas sdom pa blangs/ de nas lo drug cu rtsa bzhi song
ba/ chu pho rta'i lo la/ jo bo chen po rje bod du 'byon pa'i thog ma/ skyid grong du phebs/ de'i tshe na/ lo tsa ba chen po rin chen bzang pos/ lo brgyad cu rtsa lnga
bzhes/ rje mi la dang ba ri lo tsA ba 'khrungs nas lo gsum lon/ khyung po rnal 'byor gyis lo lnga bcu rtsa gsum lon/ mar pa lo tsAs lo gsum cu rtsa gcig lon/ 'khon dkon mchog
rgyal pos lo dgu lon/ pu to bas lo bcu gnyis lon/ bshes gnyen sne'u zur ba chen po 'khrungs/ de'i tshe 'brom ston pas lo sum cu so brgyad lon/ jo bo chu pho rta la/
mang yul du phebs pa de nas/ lo gsum mnga' ris su bzhugs/ dbus su lo brgyad/ lam bar du lo gcig ste/ bdun bcu rtsa gsum pa/ shing pho rta'i lo la dga' ldan du gshegs/ de'i
phyi lo shing mo lug la lo tsA ba chen po rin chen bzang po dgu bcu go brgyad pa la gshegs/ jo bo gshegs nas/ lo drug pas mo phag la/ rngog lo tsA ba chen po 'khrungs/
lo de nyid la rngog legs pa'i shes rab kyis gsang phu ne'u'i thog btab/ de nas lo bcwa lnga pa chu mo glang la dpal ldan sa skya btab/ lo tsA ba chen

pos/ lo bcwa brgyad kyi ngo mthong ba na/ khu bo 'i drung du bsnyen par rdzogs/ lo de nyid la rgya gar du gshegs nas/ 'phags yul shar nub gung gsum du lo bcu bdun sbyangs pa
mdzad/paNDita chen po go mi 'chi med dang / gzhan la phan pa'i bzang po dang / bram ze rin chen rdo rje sogs la/ mngon par rtogs pa'i rgyan 'grel pa dang bcas pa dang /
tshad ma sde bdun dang / byams pa'i chos phyi ma rnams gsan/kha che skal ldan rgyal po la/ tshad ma'i rgyan gsan/ jo bo 'bum phrag gsum pa bod du spyan drangs nas/ rang
lo sum cu rtsa lnga pa chu po spre'u la bod du phebs shing / lo bcu bdung yi bar du bstan pa dang / sems can gyi don rgya chen po mdzad nas/ lnga bcu rtsa gcig pa sa mo glang
gi lo la zhi bar gshegs so//de dag gi skabs su dam pa'i chos bsgyur ba dang / bshad nyan mdzad pa'i dus kyi slob ma'i grangs ni/ ji skad du/ gro lung pa chen pos mdzad
pa las/ [...]src: folio 3a not inputted'dis bod du nyan bshad mdzad pa'i dus ni/ jo bo rje gshegs rjes kyi lo bzhi bcu pa nas yin la/ de'i tshe/ chos kyi grwar dpe 'grems
kyi grwa pa khri tsho gnyis dang / sum stong lhag ba byung la/ chos nyan gyi sdod sa la nyo tshong byed dgos shing / gong thang la ba re'i rin tshad bcal dgos par grags
so//'di nyan bshad mdzad pa'i dus de kho na bstan pa dar zhing / bstan 'dzin gyi skyes bu mang ba yin par snang ste/ de'i tshe/ 'khon dkon mchog rgyal po bzhugs shing
/ rjes chen kyang 'khrungs

ba ri lo tsa ba bstan pa'i bya ba mdzad cing / rje btsun mi la yang sgrub rgyud kyi bstan pa sbel/ khyung po rnal 'byor la grwa pa mang dus khri tsho brgyad byung zhing / sras
kyi grub thob drug byung ba la/ sgrub brgyud kyi bstan pa sbel/ rje btsun dam pa rgya gar bod du lan bzhi byon pa'i gsum pa 'phan yul du 'gro don mdzad pa dang / bzhi
pa ding ri glang 'khro du lo nyi shu rtsa gcig bzhugs pa rnams kyang / jo bo chen po rje 'das rjes lo nyi shu rtsa drug tsam lon pa'i du yin pas/ lo chen gzhan don mdzad
pa dang dus 'grig// rngog chos rdor/rngora? dang / zhe sdang rdo rje gnyis ka bzhugs/ mtshur dbang nge/ mes tshon po dpyal se tsha/ dkyus smon lam grags/ ra lo/ brnyan lo/
zangs dkar lo tsA ba sku mched/ 'gos lo tsA ba dpon slob/ mar pa do pa rnams bstan pa'i bya ba rgya cher mdzad/zur chung pa'i sras sgro phug pa shAkya seng ge la rnying
ma'i rgyud gsang ba snying po'i dpe 'grems stong dang lnga brgya tsam byung bar grags shing / de'i tshe/ grang ti dar ma snying po la yang / lo tsA ba chen po pa la 'gran
bzod pa'i phrin las byung bar grags so//dus der rgya 'dul ba 'dzin pa chen po'i ka ba bzhi/ gdung ma bcur grags pa rnams kyang yod/ka ba bzhi ni 'dra 'dul 'dzin mtha'
bzhi btson 'grus 'bar/ jo gdan nag po dar tshul/ rma tsho byang chub rdo rje rnams so//rma tsho 'i slob ma bya 'dul 'dzin yin la/ de ni lo chen bod du byon pa'i lor 'khrungs
pa'o//bdag nyid chen po 'di rgya gar du ToM bhi he ru ka dang mjal/ stag gi rgyab tu bskyon/ mkha' la spyod pa'i gnas su 'khrid par brtsams pa la/ mkha' dbyings mthon
po nas/ bod mun pa'i gling la gzigs pas snying rje skyes nas/ stag las babs/ bod du chos 'khor bskor ba'i thog ma ni

nyan stod 'dul chung / de nas bo dong / de nas phyir rim gyis gshegs te/ lha sa la sogs pa dbu ru dang / g.yo ru 'i sa phyogs su re mos kyis chos kyi 'khor lo bskor bar mdzad
do//bdag nyid chen po 'di 'jam dpal rtsa ba'i rgyud las lung bstan pa ni/'di nas byang phyogs gangs 'gram du//blo ldan gang zhig 'byung 'gyur ba// nga yi bstan pa 'dzin
brtson phyir//yi ge'i sgra dang bshad bya la// blo gros thogs pa med pa 'byung //'jam dpal rtsa ba'i rgyud las lung bstan pazhes gsungs la/mgon po mngon par 'byung ba'i
rgyud las ni/shar phyogs rgya mtshor bsten nas ni//de nas 'brog gi mthar thug par//blo ldan lo hi ta 'gram pa//de ming shes rab mthar gnas shing //byang du de bzhin kha
ba can// mgon po mngon par 'byung ba'i rgyudzhes gsungs par grags so//bshes gnyen gro lung pa ni/mdo sde'i rgyan las/blo bzang skye ba med ldan brtse ba can//snyan par rab
grags tsho ga bzang shes ldan pa yin//byang chub sems dpa' legs par smra ba yin pa ste//bshad pas skye bo'i nang na nyi ma bzhin du lham//mdo sde'i rgyanzhes gsungs pa
'dis/ bdag nyid chen po'i mtshan don nyis ka ngos bzung ba yin no/zhes 'chad do//'di'i grub pa'i mtha' rags pa ni/ byams pa'i chos dang po bzhi drang don dang / rgyud bla
ma nges don du 'chad/ thogs med sku mched la tshad mar 'jog cing / blo brtan dang / seng ge bzang po la 'thun pa'i skabs rang sor bzhag nas/ mi mthun pa'i skabs rnams 'gog
par byed/ sde bdun mdzad pa'i mthar thug gi dgongs pa/ klu sgrub dang 'thun zhing / nges don gyi ngos 'dzin yang / gnyis stong med dgag gi cha la 'chad/ chos mchog dang
/ rgyan mkhan po la/ mi mthun pa 'gog cing / 'thun pa rnams de'i lugs bzhin du

'chad cing / zla ba grags pa 'i gzhung rnams ni de'i tshe ma dar shing / dbu ma rgyan snang gsum gyi lugs bzhin du 'chad cing / de dag gi mkhan po gsum la 'ang dgag pa mi mdzad/
sangs rgyas kyi ye shes la/ kun rdzob kyi snang pa shar ba thams cad kyang / 'khrul pa'i snang bar 'chad cing / blo de spangs kyang / dgos dus su mngon du byas par
bzhed/de la sras kyi thu bo byung ba ni bzhi ste/I sku'i gdan sa 'dzin pa zhang tshe spong ba chos kyi bla ma/II gsung gi bstan pa rdzogs par 'dzin pa gro lung pa blo gros
'byung gnas/III yum shes rab kyi pha rol du phyin pa'i bshad srol 'dzin pa/ 'bre chen po shes rab 'bar/IV dbu tshad kyi bshad srol 'dzin pa/ khyung rin chen grags rnams
so/I Zhang tsheg spong ba etc.dang pos ph: =I gsang phu ne'u thog gi gdan sa lo sum cu rtsa gnyis mdzad/de rjes mnyal pa ri lus lo gnyis mdzad/de rjes gnam 'phar bas lo
brgyad/Phya pade rjes phya pa chos kyi seng ges gdan sa lo bcwa brgyad mdzad/ 'di lo chen gshegs pa'i lo/ sa mo glang la 'khrungs nas re gcig pa sa mo glang la gshegs/ 'dis
dang po khyung gi slob ma/ rgya dmar ba byang chub grags la dbu tshad gsan/ phyis gro lung pa la pha rol du phyin pa'i mdo dang / rgyan sogs gsung rab yongs su rdzogs
par gsan/ bsnyen par rdzogs pa bya 'dul gyi drung du mdzad nas 'dul ba gsan/ dpe 'grems kyi grwa la lnga stong tsam byung bar grags/ de'i nang nas mchog tu gyur pa/ grub
thob mi gsum/ jo sras mi bzhi/ shes rab can mi gsum/ seng chen brgyad rnams so//dang po ni ph: =grub thob mi gsumI rjes dus gsum mkhyen pa/II phag mo grub pa/III gsal sto
sho sgom rnams so//la la zhang 'tshal pa yin zhes zer/gnyis pa ni ph: =jo sras mi bzhiI sa jo sras bsod nams rtse mo/II mnyos jo sras dpal le/III khu jo sras ne tso/IV rngog
jo

sras ra mo rnams so//gsum pa ni/ ph: =shes rab can mi gsumI rkong po 'jag chung/II lho pa sgom gzan/III par bu ba blo gros seng ge rnams so//sgom gzan ni ph: =II lho pa thams
cad mkhyen par grags pa ste/ lho pa dha ra seng ngo//bzhi pa ni ph: =seng chen brgyad /1. (=5) phya pa'i rjes su gdan sa lo lnga mdzad pa'i brtsegs dbang phyug seng ge/2.
(=1) gtsang nag pa brtson 'grus seng ge/3. (=4) rma bya rtsod pa'i seng ge/4. (=3) bru sha bsod nams seng ge/5. (=6) myang bran pa chos kyi seng ge/6. (=2) dan 'bag pa
smra ba'i seng ge/7. (=7) 'dam pa dkon mchog seng ge/8. (8) rkyang dur ba gzhon nu seng ge/la la dag 'u yug pa bsod nams seng ge zhes zer yang dus mi 'grig/'dis gzung lugs
bzhi bcu tsam gyi rnam bshad mdzad cing / tshad bsdus dang / dbu bsdus kyi srol thog mar phye/ khyad par mtshon sbyor gyi rnam gzhag rgyas pa de nas byung / grub mtha'i
dbyings lo chen dang 'thun kyang / gnas skabs phran tshegs la dgag pa mang du mdzad/ slob dpon zla ba grags pa 'i lugs de dus su rgyas par dar bas/ lugs de la nyes chen
brgyad la sogs pa'i dgag pa mang du mdzad/ stong nyid bden grub tu zhal gyis bzhes/ de la gtsang nag pa sogs bod gzhan dag stong pa la mtshan mar lta ba'i dbu ma pa zhes
zer/ dus der pa tshab lo tsa ba bshad nyan byed pas/ rma bya dang / gtsang nag pa gnyis de'i slob mar yang song /II gro lung pa etc.gro lung pa ni/ lo chen la dgag pa cung
zad kyang mi mdzad cing / chos than mi 'dra ba brgya dang brgyad tsam mdzad par grags shing / sku tshe'i stong la phrin las ma byung / smad kyi slob ma'i mchog ni phya
pa 'o//brtsegs dbang phyug seng ge 'i rjes la mnyal pa dad pa bzang pos gdan sa lo bdun byas/ de la slob ma bzad ring sogs pa phar tshad gnyis ka'i TI ka byed pa dgu byung
ba la bu dgu zer/jo'o nam mkha'

dpal la sogs pa gang rung re re'i slob ma byed mkhan dgu byung ba la bu mo dgu zhes zer/bzad ring gi mtshan ni dar ma tshul khrims te/ des khro phur phar tshad kyi bshad grwa
gtsugs/ de las brgyud pa tshad ma'i skyes bu dang / bu ston thams cad mkhyen pa sogs so//mnyal zhig gi bu dgu'i slob ma rgya ston phying ru bas gling stod kyi gdan sa
lo bco brgyad byas shing / snye thang bde ba can gyi chos grwa btab/ de'i gdan sa gnyag grags tshul gyis byas/ rin po che blo bzang pa'i grwa sa 'di dang / 'tshal chos 'khor
gling yin cing / phyis sa skyar mdzad pa'o//mnyal zhig gi bu mo dgu'i nang gi jo nam la/ slob ma 'jam dbyangs 'od zer mgon po byung / des gling smad kyi bdan sa lo sum
cu so lnga byas//de la slob ma 'jam dbyangs shAkya gzhon nu dang / kha rag pa byang chub gzhon nu gnyis byung /dang pos gling smad kyi gdan sa lo nyi shu rtsa bdun mdzad
cing / 'tshal chos 'khor gling gi bshad grwa gtsugs// jo nang pa phyogs las rnam rgyal gyi grwa sa 'di yin/ shAka gzhon la slob ma gsang phu ba blo gros mtshungs med/ g.yag
sde pan chen/ ka bzhi rkang gcig rnams byung /dang pos karma pa rang byung rdo rjei bla ma byas/gnyis pas gling smad kyi bla zur byas nas e waM gi dgon pa btab/gsum
pas rab sgang gi ka bzhi dgon btab/mnyal zhig gi rjes la/ gtsang pa 'jam dpal seng ge dang / dza dza ne gnyis kyi gdan sa so sor bzung bas/ gling ston smad kyis/ taza nes
gling smad kyi gdan sa lo bdun byas pa'i rjes la/ gzhu pa khu dbon gyis lo sum cu/mnyal zhig gi slob ma jo nam gyis lo bcwa lnga/ de'i slob ma 'od zer mgon pos lo lnga/
de'i slob ma shAka gzhon gyis/ slob dpon gyi bgros la brten zhing /

kha rag pas bgros gsar du brtsams pas/ bgros gsar rnying so sor gyes/gling stod kyi bdan sa 'jam seng gi rjes la zhu ston hrel mo dang / blo gros 'bar gyis lo lnga lnga/mnyal
zhig gi slob ma rgya ston phying ru pas lo bcwa brgyad mdzad/ mnyal zhig gi nying slob rgyal sras chu mig pas/ gdan sa ma mdzad kyang / gling ston kyi zur chos pa ring
du mdzad/ phar tshad gnyis kyi TI ka dang / bsdus pa brtsams/ phrin las rgya che bar byung /mnyal zhig gi dus su/ sa skya paNDita jo sras gzhon nu mar gyur pas/ gsang phur
byon nas rnam nges gsungs shing / bshad tshar mdzad/ bla mar 'os pa shig 'dug kyang bsten dka' ba cig 'dug gsung / mnyal zhig la ma gsan/ nyang stod du brtsegs dbang phyug
seng ge dang / rkyang dur ba gzhon nu seng ge la/ dbu tshad dang / bsdus pa gsan/chu mig pa 'i dus su/ 'phags pas gsang phur byon/ thugs bskyed gsungs/ rnam gzhag rgya
chen po mdzad/rje btsun bsod nams rtse mos sum cu so drug bzhes pa/ sa mo glang gi lo la/ slob dpon phya pa 'das/ chos khri'i steng du sku 'bum bzhebs pa la/ rje btsun
rtse mos gser tog phul/ phya pa 'i sku tshad dang mnam pa'i bris sku chen mo rje btsun nyid kyis phyag bris su mdzad pa/ de'i bsham na/rjes ldog ma 'dres so sor 'byed pa'i
mig rtsa dmar po can//zhes sogs kyi tshig ring po mdzad pa'i sku 'dra ngo mtshan can phul/phya pa 'i slob ma bru sha bsod nams seng ges ph: =4 snar thang du rnam par ngas
pa'i bshad srol gtsugs/ der phar phyin gyi bshad srol ni/ khro phu nas brgyud ba yin pas mnyal zhig gi bshad pa'i srol lo//zha lu 'i phar phyin dang rnam nges kyi bshad
pa'i srol yang khro phu nas brgyud pa yin pas/

mnyal zhig gi bshad pa'i srol lo//dus phyis/ gsang phu sogs su rnam 'grel gyi bshad slo la? byung ba de dag ni/ lo chen gyi bshad pa'i srol ma yin gyi/ sa skyar nor bzang dang
/ nya dpon gyi bshad pa las 'phel lo//III shes rab 'bar etc.gsum pa 'bre chen po shes rab 'bar gyis bo dong du bshes gnyen chen po la chos mngon pa gsan zhing / lo chen
la phar phyin gsan nas/ lo chen gyis zur chos pa mdzad pa'i slob ma'i gtso bo ni Ar byang chub ye shes yin la/ phyir gnas rnying gi bshad grwa chen po gtsugs pa yin no//'dis
yum rgyas 'bring bsdus gsum dang / nyi khri snang ba dang / brgyad stong 'grel chen la sog spa'i Ti ka mdzad do//Ar byang ye shes kyis shar phyogs kyi rnam bshad mang
du mdzad cing / gnam rtse ldeng dang / gzhu kun dga' ra bar bshad pa mdzad/ phar phyin gyi dpe 'grems/ stong rwa can tsam byung / mkhas mgo btsun gyis ston pa Ar zhas
zer/de'i slob ma gzhon nu tshul khrims yin//de'i slob ma ni/ mjam dpal gzhon nu byang chub yin la/'di bo dong du phar phyin gyi bshad pa phyis dar bar mdzad pa'ang Ar gyi
srol lo//de'i slob ma byang chub 'bum yin la/de'i slob ma mnyal zhig go//bya 'dul ba 'dzin pa ni/ 'bre chen po shes rab 'bar las rab tu byung zhing / mtshan brtson 'grus
'bar du btags so//IV khyung rin chen gragsbzhi pa khyung rin chen grags kyi sa ni/ lo chen gyi zur chos yun ring du mdzad cing / phyis nyang stod smon gro dang / stag tshal
la sogs par bshad nyan mdzad pa'i slob ma'i gtso bo ni/ gangs pa she'u / gong bu rwa can/ mes lhang tsher/ rdog skya'o la sogs pa yin la/ 'di dag gis gzhon nu ma'i dus
su lo chen la thug ces kyang zer ro//khyung la phar phyin dang / dbu tshad gsan zhes bshad pa'ang snang ngo//rjes sa skya pa chen pos kyang / khyung la phar phyin dang
/ dbu tshad gsan zhes bshad pa'ang snang ngo//In short

mdor na lo chen gyi bshad srol la rag ma las pa'i byams chos lnga dang / rang rgyud shar pa'i bstan bcos gsum dang / tshad ma rnam par nges pa rnams kyi bshad srol gzhan nas
brgyud pa med cing / lo chen ma byon pa'i gong na/ 'dul ba dang /chos mngon pa'i bshad nyan dar po yod kyang / rigs pa'i lam nas drangs pa'i dgag sgrub kyi rnam par bzhag
pa/ chos kyi grags pa 'i gzhung dang 'thun par 'chad shes pa ma byung ngo//lo chen gyi rjes su 'jug pa'i bshad srol ni gsum ste/ gro lung pa chen po nas brgyud pa dang
/ 'dre Ar nas brgyud pa dang / khyung rin chen grags nas brgyud pa rnams so//ding sang gi bar du yod pa ni/ 'dre Ar dang / khyung nas brgyud pa de yin la/ gro lung pa nas
brgyud pa'i srol lam ma nyams par yod pa mi 'dra zhing / rin po che blo bzang pa phyogs de'i rgyud 'dzin du khas len kyang / gang nas brgyud ma shes so//de nas zhar las
byung ba'i da brjod par bya ste/ slob dpon phya pa 'das nas lo bcu bzhi song ba/ chu pho stag gi lo la/ sa skya paNDi ta 'khrungs/ de mya ngan las 'das nas lo bzhi bcu pa
lcags pho stag la/ bu ston rin po che 'khrungs/des lo drug cu re gcig bzhes pa lcags pho stag la/ rin po che g.yag pa 'khrungs/ des lo bcwa brgyad bzhes pa me mo lug gi
lo la/ rje thabs can mkhyen pa rong ston chos rje 'khrungs/ des lo bcwa lnga bzhes pa lcags mo bya la/ rje rdo rje 'chang kun dga' bzang po 'khrungs/ don drug pa me pho
byi ba'i lo la gshegs/ de nas ding sang sa mo phag gi bar la nyi shu rtsa bzhi song ngo//yang rngog lo nas ding sang gi bar du lo grangs brtsi tshul go bde ba 'di yang yod
de/ lo chen lnga cu nga gcig pas mo glang

la gshegs/ de'i phyir lo lcags pho stag la 'gro mgon phag mo gru pa 'khrungs/ des re gcig lon pa'i lcags pho stag la/ ko brag pa bsod nams rgyal mtshan 'khrungs/ des drug cu
re gcig lon pa'i lcags pho stag la/ grub thob U rgyan pa 'khrungs/ des re gcig lon pa'i lcags stag la/ bu ston in po che 'khrungs/des re gcig bzhes pa'i lcags stag la/
rin po che g.yag pa 'khrungs/ des bzhi bcu zhes dgu bzhes pa sa pho stag la/ mkhas grub don yod dpal 'khrungs/ de ding sang brgyad cu gya gnyis pa'i steng na bzhugs pa yin
no//'di tsam kho nas sngon byon pa'i//bstan 'dzin skyes bu mang po yi// rnam thar ngang gis shes gyur nas//yid rab dang ba rim gyis 'dren//tshig nyung don mang brjod bde
zhing //dpyod ldan tshogs pa'i gral dag tu//mang po maku zhing ya rabs su//mtshon byed gtsug lag 'di byas so//zhes rngog lo tsa ba chen pos bstan pa ji ltar bskyangs pa
mdo tsam du bya ba/ ngo mtshar gtam gyi rol mo zhes bya ba 'di ni/ thub bstan dar rgyas gling gi gtsug lag khang chen po nas/ chos kyi rje bsod nams lhun grub legs pa'i
'byung gnas kyi gsung gi rngo bo ches/ nye bar bskul ba'i ngor bgyis nas// yul dbus kyi sde snod 'chad pa'i slob dpon dpal shAkya mchog ldan dri med legs pa'i blos/ gtsang
g.yas ru'i sa'i thig le khyung tshang gser mdog can gyi dben gnas dam par grub pa'i/ yi ge pa ni chos kyi rgyal mtshan no// sarwa maMngga laM//

